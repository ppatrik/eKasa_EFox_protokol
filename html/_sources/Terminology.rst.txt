Terminológia
************

Pojmy
=====

.. glossary::

    Aplikácia
    Application : APP
        Program na strane počítača, alebo iného zariadenia (napríklad mobil, alebo tablet),
        ktorý komunikuje s fiškálnou tlačiarňou.

        Rola komponentu registračného programu, ktorý zodpovedá za používanie zariadení potrebných
        pri registrácii maloobchodných obratov.

    Fiškálny
        Slovo fiškálny je v slovníku cudzích slov definované ako "zameraný na záujmy štátu, štátnej pokladnice".
        
        V kontexte tohto dokumentu sa toto slovo (vo všetkých pádoch) a modifikáciách bude
        používať na označenie štátom požadovaných funkcionalít na pokladnice
        a :ref:`fiškálne tlačiarne <FP_term>`.

.. _FiscalDocument:

.. glossary::

    Fiškálny doklad
        Doklad (finančného typu), ktorého evidencia je vyžadovaná zákonom o registračných pokladniciach.

        Fiškálne doklady reprezentujú hlavne, no nie výlučne, potvrdenia o kúpe tovaru, vklady, výbery,
        doklady o úhrade faktúry.

        Jeho opakom je *nefiškálny doklad*, ktorý môže byť reprezentovaný napríklad uzávierkou predaja
        pre jednotlivých pokladníkov, inventúra skladu, alebo iné takzvané užívateľské uzávierky.

    Fiškálna jednotka
    Fiscal Unit
        Časť fiškálnej tlačiarne evidujúca operácie spojené s predajom vybavená registračnými pravidlami.

.. _FP_term:

.. glossary::

    Fiškálna tlačiareň
    Fiscal Printer : FP
        Zariadenie definované zákonom o elektronických registračných pokladniciach, ktoré umožňuje
        tlač dokladov a zabezpečuje aj ich evidenciu a spracovanie podľa požiadaviek zákona.

        Toto zariadenie zariadenie podlieha certifikácii podľa zákona.

    Chránené dátové úložisko
        Povinná súčasť pokladníc a fiškálnych tlačiarni, na ktorú sa ukladajú dáta dokladov a tlačovbých výstupov.

    Oprava
    Correction
        Zaevidovanie opravy položky po jej vytlačení na pokladničnom doklade, pričom pôvodný pokladničný doklad
        bol uzavretý. Slúži najmä na opravu chyby pri predaji. Teda napríklad keď zákazník ešte neprevzal tovar
        a všimol si chybu na doklade, ako napríklad nesprávnu cenu, alebo množstvo, prípadne tovar, ktorý vôbec nekupoval.

    Prehľadová uzávierka
        Predbežná (denná) uzávierka predaja. Môže byť použitá na kontrolu aktuálneho stavu predaja.

        Tento typ uzávierky nemaže dáta (počítadlá) a je ju možné vykonať opakovane bez následkov.

    Riadková položka
    Line Item
        Jedna zložka z postupnosti viacerých obchodných činností tvoriacich spolu finančnú a tovarovú výmenu pri predaji.

    Registračná transakcia
    Registration Transaction
        Transakcia vykonaná na fiškálnej tlačiarni, ktorá má za následok zmenu hodnôt dennej uzávierky.

    Storno
    Void
        Zrušenie evidovanej položky po jej vytlačení na pokladničnom doklade, pričom 
        **pokladničný doklad nebol uzavretý**.

        **POZOR**: Aj keď pojem *storno* je definovaný zákonom, v praxi sa tento pojem používa často
        namiesto pojmu *vrátenie tovaru*.

    Tlačiareň
        Jeden z komponentov fiškálnej tlačiarne, úlohou ktorého je tlač naformátovaných textov
        z iného komponentu fiškálnej tlačiarne.

    Vrátenie
    Refund
    Return
        Zaevidovanie vrátenia položky po jej vytlačení na pokladničnom doklade, pričom pôvodný pokladničný doklad
        bol uzavretý. Slúži najmä na vrátenie tovaru, napríklad pri reklamácii, alebo z iných dôvodov.

    Zariadenie
    Device
        pozri: :ref:`Fiškálna Tlačiareň <FP_term>`, je to skrátené pomenovanie/označenie

Skratky
=======

.. glossary::

    DIČ
        daňové identifikačné číslo

    DKP
        daňový kód pokladnice (staré označenie)

    DPH
        daň z pridanej hodnoty

    ERP
        elektronická registračná pokladnica; teda pokladnica, ktorá ešte nebola pripojená
        na internet a **neodosielala** účtenky na server daňovej správy

    FP
        :term:`Fiscal Printer`

    ChDÚ
        :term:`Chránené dátové úložisko`

    ICM
        Interný komunikačný modul, zabezpečujúci komunikáciu so servermi dáňovej správy.

    IČ DPH
        identifikačné číslo pre daň z pridanej hodnoty

    KP
        kód pokladnice - nové označenie, ktoré nahrádza staré označenie DKP

    MRS
        *master reset* - vymazanie dát v zariadení (nemaže trvalo uložené informácie,
        len zálohované údaje z prevádzkovej pamäte)

    OKP
        overovací kód podnikateľa; je tlačený na dokladoch, ktoré sú posielané na eKasa server

    ORP
        on-line registračná pokladnica; teda pokladnica, ktorá už je pripojená
        na internet a **odosiela** účtenky na server daňovej správy

    OTA
        over the air, alebo "vzduchom"; najčastejšie používane pre aktualizácia, ktoré
        sú vykonávané bez pripojenia káblov ku zariadeniu

    PC
        Personal Computer, osobný počítač. Môže ale označovať aj iné obdobné zariadenia
        ako napríklad mobil, alebo tablet, prípadne aj serverové riešenie.

    POS
        Skratka pre miesto predajného miesta, z angličtiny: *Point Of Sale*, resp. *Point of Service*.

        Je to spoločné označenie pre spojenie fiškálnej tlačiarne a aplikácie.

    RT
        Registračná transakcia (Registration Transaction); finančná transakcia (realizovaná)
        na fiškálnej tlačiarni, ktorá má za následok zmenu hodnôt dennej uzávierky.

    RTC
        Obvod reálneho času (Real Time Clock), ktorý zabezpečuje uchovávanie aktuálneho dátumu a času
        aj v čase, keď je fiškálna tlačiareň vypnutá.

    UID
        Unikátny identifikátor účtenky. Tento identifikátor je pridelený účtenkám, ktoré boli zaslané
        na server daňovej správy.

    VAT
        Value Added Tax, daň z pridanej hodnoty

Konvencie
=========

======================================= ===========================================
Zápis/príklad                           Slúži ako označenie pre                    
======================================= ===========================================
**DayOpened**                           vlastnosti (property)                      
**printRecItem**                        meno príkazu                               
**pRI**                                 identifikátor príkazu [#]_                 
*unitPrice*                             názov vstupného parametra/výstupnej hodnoty
*RecSubtotalDiscountVoidTotal*          názov akumulátorov (súm a počítadiel)      
:ref:`FP_GD_POSID <FP_GD_POSID>`        meno konštanty                             
**INT32**, **CURRENCY**                 dátový typ                                 
FISCAL_RECEIPT                          pomenovanie stavu                          
``PreFiscal``                           názov režimu                               
``TRUE``/``"text"``/``1``               logickú/textovú/číselnú hodnotu            
:math:`VAT\_NET()`                      názov matematických výpočtových funkcií    
======================================= ===========================================

.. [#] Identifikátor príkazu zvyčajne pozostáva z prvých písmen názvu príkazu zapísaných v rovnakej podobe
       ako je zapísaný samotný príkaz. V prípade ak bude mať viac príkazov rovnakú základnú skratku. bude
       skratke druhého príkazu upravená.

Kvôli skráteniu názvov rôznych mien akumulátorov, konštánt, príkazov atď. sa niektoré ich časti skracujú. Najčastejšie použité skrátenia okrem vyššie popísaných skratiek sú:

+---------------+-----------+-----------------------------------+
| názov         | skratka   | popis                             |
+===============+===========+===================================+
| Receipt       | Rec       | týka sa pojmov účtenka, doklad    |
+---------------+-----------+-----------------------------------+
| Header        | Hdr       | týka sa pojmu hlavička na účtenke |
+---------------+-----------+-----------------------------------+
| Service       | Srvc      | týka sa pojmu servisný            |
+---------------+-----------+-----------------------------------+
| Message       | Msg       | týka sa pojmu oznam               |
+---------------+-----------+-----------------------------------+
| Disconnection | Disc      | týka sa pojmu odpojenie           |
+---------------+-----------+-----------------------------------+
| Netto         | Net       | týka sa pojmu čistý resp. bez DPH |
+---------------+-----------+-----------------------------------+
| Printer       | Prn       | týka sa pojmu tlačiareň           |
+---------------+-----------+-----------------------------------+
| Display       | Dsp       | týka sa pojmu displej             |
+---------------+-----------+-----------------------------------+

V texte tohto dokumentu sa kvôli zjednodušeniam v názvoch príkazov, property, akumulátorov
a premenných na niektorých miestach vyskytuje troj-bodková "…" skracujúca konvencia.
V názve abstraktného klasifikátora, v ktorom sa vyskytne, sa namiesto troch bodiek "…"
môže objaviť nula, jeden alebo niekoľko znakov textu, pričom výsledný názov konkrétneho
klasifikátora musí existovať (je v tomto dokumente zadefinovaný) a navyše musí spĺňať
formálne pravidlá pre tento typ klasifikátor, ktoré sú definované v tejto kapitole.

**Príklad č. 1**: v názve príkazu definovanom textovým reťazcom "**xxx…Zzz…**"
je možné namiesto tohto abstraktného názvu dosadiť ľubovoľný z nasledujúcich názvov
príkazov ("**xxxZzz**", "**xxxZzzY**", "**xxxZzzYyy**", "**xxxYyyZzz**",
"**xxxYWZzz**", atď.) za predpokladu, že tieto názvy sú zároveň aj platnými názvami
príkazov tohto komunikačného protokolu.

Konkrétny prípad, ak sa napríklad v nejakej súvislosti v tomto dokumente vyskytne
abstraktný názov príkazu **printRec…Adjust…**, potom sa daná súvislosť týka
všetkých nasledujúcich príkazov: **printRecItemAdjustment**, **printRecItemAdjustmentVoid**,
**printRecPackageAdjustment** **a printRecPackageAdjustVoid**.

**Príklad č. 2**: v názve akumulátora definovanom textovým reťazcom "*XY…Zzz…*"
je možné namiesto tohto textu dosadiť ľubovoľný z nasledujúcich textov "*XYZzz*",
"*XYWwZzz*", "*XYZzzW*", "*XYZzzWwww*", "*XYWwZzzAa[1]*", "*XYWwZzzAaa[i]*" atď.)
za predpokladu, že tieto názvy sú zároveň aj platnými názvami akumulátorov tohto
komunikačného protokolu a zároveň, že tieto akumulátory aj fyzicky existujú v pamäti
fiškálnej tlačiarne.

.. toctree::
    :maxdepth: 2
