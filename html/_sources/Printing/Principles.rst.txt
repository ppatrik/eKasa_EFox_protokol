Princíp tlače vo fiškálnej tlačiarni ``[_new_]``
================================================

Príkazy na fiškálnej tlačiarni je možné rozdeliť do troch skupín:

#. príkazy, ktoré nemajú tlačový výstup,
#. príkazy, ktorých vykonávanie skončí spolu s koncom tlače,
#. príkazy, ktoré vrátia odpoveď aplikácii skôr, ako sa skončí tlač, ktorú vyvolali,

Prvej skupine príkazov sa v tomto popise nebudeme venovať, keďže nemá tlačový výstup.
Druhá skupina príkazov bude označená ako príkazy synchrónne s tlačou a tretia skupina
ako príkazy asynchrónne s tlačou.

Fiškálna tlačiareň umožňuje tlač nasledujúcich typov dokumentov/dokladov:

#. fiškálne doklady, kam patria:

    * dokument predaja tovaru,
    * dokument vrátenia tovaru,
    * dokument vkladu hotovosti,
    * dokument výberu hotovosti,
    * dokument úhrady faktúry,
    * dokument výmeny jednoúčelového poukazu,

#. doklad nefiškálnej účtenky,

#. duplikát dokladu,

#. doklad Z uzávierky,

#. doklad X prehľadovej dennej uzávierky.

Všetky dokumenty a doklady, **ako celok**, sú s tlačou synchrónne.
V rámci niektorých dokladov však príkazy môžu byť s tlačou asynchrónne.
Asynchrónnosť v rámci dokladu má tú výhodu, že nespomaľuje tlač, pretože tlač dokladu
môže bežať na pozadí aj v čase, keď je prebiehajúci proces aktívny na strane aplikácie.

Doklady Z a X dennej uzávierky a duplikátu sú realizované jediným príkazom
:ref:`printZReport <printZReport>`, :ref:`printXReport <printXReport>` resp.
:ref:`printDuplicateReceipt <printDuplicateReceipt>`.
Tieto príkazy sú teda z princípu s tlačou synchrónne.

Dokumenty nákupu/vrátenia tovaru, vkladu/výberu hotovosti, úhrady faktúry, výmeny jednoúčelového
poukazu a doklady nefiškálnej účtenky sú realizované viacerými príkazmi a preto sú v rámci týchto
dokladov príkazy s tlačou asynchrónne. Synchrónnymi sú až záverečné príkazy týchto dokladov
:ref:`endFiscalReceipt <endFiscalReceipt>` a :ref:`endNonFiscal <endNonFiscal>`.
Ak tieto príkazy vrátia úspešný návratový kód, aplikácia si môže byť istá, že tlač týchto dokladov
bola ukončená bez problémov a fiškálna tlačiareň sa vrátila do stavu :ref:`MONITOR <MONITOR>`.

Synchrónnosť príkazu s tlačou znamená, že ak je jednou z úloh príkazu niečo vytlačiť,
potom kým príkaz požadované dáta nevytlačí, aplikácia nedostane z príkazu žiadnu návratovú hodnotu
(ak samozrejme pred tlačou nenastala iná chyba, nesúvisiaca s tlačou).

* Ak sa požadované dáta dotlačia bez chyby, návratový kód je :ref:`EFP_OK <EFP_OK>`.

* Ak ale dôjde k chybe pri vykonávaní príkazu, alebo tlači (aj z predchádzajúcich príkazov),
  potom je vrátený :ref:`chybový návratový kód <ExceptionCodes>`.

Asynchrónnosť príkazu s tlačou znamená, že ak je jednou z úloh príkazu niečo vytlačiť,
potom príkaz si len overí, či fiškálna tlačiareň je momentálne v stave možné tento
príkaz spracovať (teda overí parametre príkazu a stav fiškálnej tlačiarne), následne
skontroluje možnosť tlačiť (otvorený kryt tlačiarne, chýbajúci papier).

Ak nie je možné príkaz vykonať, potom je vrátený :ref:`chybový návratový kód <ExceptionCodes>`
a príkaz sa ani nezačne vykonávať. V opačnom prípade fiškálna tlačiareň vykoná činnosti,
s ktorými je príkaz synchronizovaný (napr. zobrazenie na displej, ak je to potrebné a/alebo
rôzne výpočty a podobne). Fiškálna tlačiareň ale už nečaká, kým sa požadované dáta dotlačia,
len ich zaradí do fronty pre tlač v samotnej tlačiarni.

To či sa požadované dáta dotlačili sa aplikácia už nikdy nedozvie. Dozvie sa len informáciu o tom,
či sa dotlačili všetky dáta, ktoré boli zaradené do fronty, alebo sa nedotlačili všetky dáta zaradené
do fronty (v prípade nejakého problému aplikácia nebude vedieť, ktoré z riadkov vo fronte boli
dotlačené správne a ktoré sa nevytlačili vôbec, alebo len čiastočne. Aplikácia bude vedieť len výsledok
v rámci celej fronty, teda ako celého dokladu).

Ak nastala chyba pri tlači, potom sa aplikácia dozvie informáciu o tom, že tlač nebola úspešne ukončená,
v odpovedi niektorého z ďalších príkazov. V najhoršom prípade bude chyba vrátená príkazom,
ktorého úlohou je synchronizovať tlač dokladu na jeho konci.

Ak ani príkaz :ref:`endFiscalReceipt <endFiscalReceipt>`, resp. :ref:`endNonFiscal <endNonFiscal>`,
nevráti chybový návratový kód, potom je garantované, že všetky dáta, poslané do tlačovej fronty sa
vytlačili správne a doklad bol korektne ukončený (v prípade fiškálnych dokladov je doklad platný).

**Príkazy synchrónne s tlačou**:

    * :ref:`printZReport <printZReport>`
    * :ref:`printXReport <printXReport>`
    * :ref:`endFiscalReceipt <endFiscalReceipt>`
    * :ref:`endNonFiscal <endNonFiscal>`
    * :ref:`printDuplicateReceipt <printDuplicateReceipt>`
    * :ref:`resetPrinter <resetPrinter>`

**Príkazy asynchrónne s tlačou**:

    * všetky príkazy **printRec…**
    * všetky príkazy **begin…**
    * :ref:`printBarCode <printBarCode>`
    * :ref:`printNormal <printNormal>`
    * :ref:`printUnsentDataMsgReport <printUnsentDataMsgReport>`

.. toctree::
    :maxdepth: 3
