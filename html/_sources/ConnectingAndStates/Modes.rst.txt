Režimy (módy)
-------------

Fiškálna tlačiareň dokáže pracovať v niekoľkých režimoch. Niektoré z režimov sa
môžu navzájom prekrývať. Spomenuté budú jednotlivé režimy a ich význam.

.. _OffLine:

.. _OnLine:

Režimy ``OffLine`` a ``OnLine``:

  V režime ``OffLine`` je fiškálna tlačiareň nedostupná z komunikačného kanála na
  rozdiel od režimu ``OnLine``. V režime  ``OffLine`` je možné ovládať fiškálnu tlačiareň
  len prostredníctvom klávesnice a displeja, ktorými disponuje, kým v stave ``OnLine``
  je fiškálna tlačiareň ovládaná z komunikačného kanála.

  Do ``OffLine`` režimu sa fiškálna tlačiareň dostane v prípade ak používateľ začne
  fiškálnu tlačiareň ovládať z klávesnice, alebo počas aktualizácie firmvéru.

.. ToDo - kontrola podľa reálnej implementácie

.. _PreFiscal:

.. _Fiscal:

Režimy ``PreFiscal`` a ``Fiscal``:

  Celková funkčnosť fiškálnej tlačiarne je modifikovaná režimami ``PreFiscal`` a ``Fiscal``.
  Pokiaľ sa do fiškálnej tlačiarne nevložia predpísané údaje a neuvedie sa do prevádzky podľa
  zákona, dovtedy pracuje v ``PreFiscal`` režime (žiadny vytlačený doklad nemôže byť fiškálny).

  Štandardná a očakávaná činnosť fiškálnej tlačiarne sa odohráva v režime ``Fiscal``.

.. _Training:

Režim ``Training``:

  Je to režim pre zaškolenie obsluhy. Tento režim kopíruje normálny režim fiškálnej tlačiarne
  s tým rozdielom, že preň platia niektoré obmedzenia oproti normálnemu režimu fiškálnej tlačiarne
  (nie je možné ovplyvniť akumulátory dennej uzávierky týkajúce sa daní, tiež nie sú dostupné
  niektoré príkazy fiškálnej tlačiarne).
