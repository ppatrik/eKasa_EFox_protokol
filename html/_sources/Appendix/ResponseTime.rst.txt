Typický a maximálny čas trvania vykonávania príkazov ``[_new_]``
================================================================

V tabuľke (nižšie) sú napísané typické a maximálne časy pre vykonanie jednotlivých príkazov.
V prípade, ak aplikácia nedostane odpoveď ani do času, ktorý je označený ako maximálny čas pre tento príkaz,
je možné predpokladať, že došlo k strate spojenia, prípadne nastala nejaká interná chyba na zariadení.
V takomto prípade, je potrebné pokúsiť sa znovu nadviazať spojenie (príkaz :ref:`connect <connect>`),
prípadne vypnúť a zapnúť fiškálnu tlačiareň.

Pre všetky príkazy, ktoré nie sú priamo vymenované v tabuľke, platí, že typický čas vykonania príkazu
je do 100 milisekúnd a maximálny čas vykonania príkazu je 1 sekunda (pozri posledný riadok tabuľky).

  .. value of {tableResponseCmdTime} is defined in config.py
  .. tabularcolumns:: {tableResponseCmdTime}

  .. table::
      :class: longtable

      ===================================== =================================== ===================================
      Príkaz                                Typický čas vykonania               Maximálny čas vykonania
      ===================================== =================================== ===================================
      beginFiscalReceipt                    1s                                  30s
      beginNonFiscal                        100ms                               15s
      endFiscalReceipt\*                    8s                                  80s
      endNonFiscal                          1s                                  15s
      printBarCode                          100ms                               2s
      printDuplicateReceipt                 3s/100r                             9s/100r
      printNormal                           100ms                               2s
      printRecTotal\*                       2s                                  15s
      printRecTotalChange \*                2s                                  15s
      printRecVoid\*                        1s                                  5s
      ostatné **printRec…** príkazy\*       100ms                               15s
      registerLocation                      5s                                  60s
      printXReport                          2s                                  15s
      printZReport                          3,5s                                15s
      resetPrinter                          1,2s                                15s
      setFiscalMode                         1s                                  15s
      storeAllBitmaps\*                     4s + 0,6s/1kB                       12s + 2s/1kB
      getFirmwareUpdateRequest              2s                                  30s
      deferFirmwareUpdateRequest            100ms                               15s
      updateFirmware                        2s                                  30s
      getProperty                           100ms                               4s
      ostatné nevymenované príkazy          <= 100ms                            1s
      ===================================== =================================== ===================================

  **Legenda**:

    * znak \* za identifikátorom príkazu, znamená, že k danému príkazu je podrobnejšie popísané v ďalšej časti,
    * základný čas je napísaný priamo,
    * písmeno "r" je označenie pre riadok; teda zápis "3s/100r" znamená 3 sekundy na 100 riadkov,
    * znak "<" pred hodnotou znamená, že typický čas pre daný príkaz je závislý od parametra, ktorý bude uvedený v detailnejšom popise daného príkazu pod tabuľkou. V prípade nižších hodnôt tohto parametra bývajú typické časy  vykonania daného príkazu nezriedka aj rádovo nižšie ako je hodnota uvedená za znakom "<",

  .. note::
      * Príkazy vykonávajúce tlač majú rozdielne trvanie pre rôzne typy tlačiarni,
      * Typické časy vykonania jednotlivých príkazov sú väčšinou kratšie ako hodnoty zobrazené v tabuľke, hoci pred týmito hodnotami nie je uvedený znak "<".
      * V prípade nastavenia extrémnych podmienok a stavov je za istých okolností možné pri niektorých príkazoch dosiahnuť aj časy dlhšie, ale tie by mali vznikať len vo výnimočných prípadoch, ktoré sa v bežnej praxi prakticky nevyskytujú. Aj z tohto dôvodu je do tabuľky zaradený aj druhý stĺpec, ktorý ohraničuje trvanie príkazu na jeho maximálny možný čas. Informácia o tomto čase dáva aplikácii možnosti zabrániť zbytočne dlhému čakaniu na odpoveď v prípadoch, keď je vysoko pravdepodobné, že by sa danej odpovede už nedočkala.

**endFiscalReceipt a printRec… príkazy**

    Pre fiškálne tlačiarne je typický čas vykonania
    príkazu značne závislý od aktuálneho počtu položiek, ktoré boli do fiškálnej tlačiarne
    z aplikácie poslané, ale ešte neboli vytlačené do momentu zavolania tohto príkazu.

    Čím viac poslaných nespracovaných položiek v transakcii existuje, tým je dlhší aj
    čas vykonania tohto príkazu (daný jav sa neprejavuje viditeľne pri okamžitom
    spracovaní položiek medzi aplikáciou a fiškálnou tlačiarňou, ani pri transakciách
    s počtom položiek menším ako 30).

**príkaz storeAllBitmaps**

    Pre tento príkaz, je typický čas príkazu závislý od počtu kopírovaných bajtov.

    * Pre typický čas príkazu platí vzťah 4s + 0,6s na každých 1000 bajtov. Teda ak je potrebné naprogramovať obrázok z internej pamäte :term:`FP` do internej pamäte tlačiarne, potom počet kopírovaných bajtov je daný vzťahom :ref:`BitmapMemorySize <BitmapMemorySize>` – :ref:`BitmapMemoryFreeSpace <BitmapMemoryFreeSpace>`, ktorý definuje aktuálne zaplnenie pamäťového priestoru internej pamäte :term:`FP` vyhradeného pre grafické logá.
    * Pre maximálny čas platí analogický postup podľa vzťahu uvedeného v zodpovedajúcom stĺpci tabuľky.
    * Príklad výpočtu pre prípad, ak je v pamäťovom priestore uložených 98 564 bajtov: :math:`4s + 98564/1000*0,6 = 4 + 59,14 = 63,14s`.


.. toctree::
    :maxdepth: 2
