Princíp registračnej transakcie vo fiškálnej tlačiarni
------------------------------------------------------

Registračná transakcia (:term:`RT`) začína príkazom :ref:`beginFiscalReceipt <beginFiscalReceipt>`,
ktorým sa začína tlač :ref:`fiškálneho dokladu <FiscalDocument>`.
Ak je príkaz úspešný, transakcia sa začala a je možné poslať sériu **printRec…** príkazov.
Registračná transakcia za normálnych okolností (v prípade jej úspešného priebehu) skončí
príkazom :ref:`endFiscalReceipt <endFiscalReceipt>`.

Prostredníctvom registračnej transakcie je možné vytlačiť doklady predaja/vrátenia
v normálnom aj tréningovom režime a doklad vkladu/výberu hotovosti.

Všetky registračné transakcie (aj v tréningovom režime) podliehajú kontrole štátu
a preto sú ich priebeh a výsledky podliehajú spracovaniu a ukladaniu podľa
pravidiel zákona o pokladniciach.
Prítomnosť, alebo neprítomnosť ochranných prvkov (a QR kódu) nie je signalizáciou
:ref:`fiškálneho, alebo nefiškálneho dokladu <FiscalDocument>`.

Vzhľadom na analógiu transakčného riadenia vymenovaných dokladov registračnej transakcie
bude ďalej v tejto kapitole rozobratý len doklad fiškálnej účtenky predaja/vrátenia.

Registračná transakcia sa otvára príkazom :ref:`beginFiscalReceipt <beginFiscalReceipt>`,
v ktorom je možné definovať identifikátor registračnej transakcie parametrom *transactionID*.
Príkazom :ref:`getTransactionStatus <getTransactionStatus>` je možné zistiť aktuálny stav
tejto transakcie, práve na základe identifikátora *transactionID*.

V prípade, že identifikátor registračnej transakcie v príkaze :ref:`beginFiscalReceipt <beginFiscalReceipt>`
nebol zadefinovaný (registračná transakcia je neoznačená), vtedy je možné zistiť priebeh
a stav tejto registračnej transakcie len do času otvorenia novej registračnej transakcie.
Ak identifikátor registračnej transakcie :ref:`transactionID <bFR_transactionID>` bol zadefinovaný, ale nebol
unikátny, potom je možné, že pri získavaní stavu tejto transakcie dôjde k zisteniu stavu
úplne inej transakcie, ako je požadované.

.. figure:: ../Images/TransactionStates.png
    :figclass: align-center

    Obrázok č. 10: Stavový diagram registračnej transakcie fiškálnej tlačiarne

.. raw:: latex

    \newpage

Registračná transakcia sa môže nachádzať v rôznych stavoch, ako je to ukázané na predchádzajúcom
obrázku. Ak registračná transakcia už bola niekedy v minulosti začatá, potom sa nachádza práve
v jednom z týchto stavov.

..
    # Táto poznámka nedáva zmysel. Prečo by som mal transakciu začínať len preto, lebo neexistuje.

    V prípade, že registračná transakcia nikdy neexistovala, potom je potrebné
    ju otvoriť príkazom :ref:`beginFiscalReceipt <beginFiscalReceipt>`.

_`FP_TS_STARTED`

    Registračná transakcia sa táto dostane do stavu `FP_TS_STARTED`_ hneď po otvorení.
    V tomto stave sú realizované všetky podstatné operácie danej transakcie. Ak je
    v priebehu registračnej transakcie zistený nesúlad medzi celkovou hodnotou transakcie,
    ktorá je vypočítaná aplikáciou a medzi celkovou hodnotou transakcie vypočítanou fiškálnou
    tlačiarňou (pri vykonávaní príkazov :ref:`printRecTotal <printRecTotal>`,
    :ref:`printRecTotalChange <printRecTotalChange>`, alebo :ref:`printRecSubtotal <printRecSubtotal>`),
    potom sa registračná transakcia dostáva do stavu `FP_TS_ABORTED`_.

_`FP_TS_VOIDED`

    Ak je v priebehu transakcie zavolaný príkaz :ref:`printRecVoid <printRecVoid>`, potom sa
    transakcia dostáva do stavu `FP_TS_VOIDED`_. Ak je transakcia v stave `FP_TS_VOIDED`_ ukončená
    príkazom :ref:`endFiscalReceipt <endFiscalReceipt>`, potom je to pre túto registračnú
    transakciu konečný stav.
    
    V prípade, ak je transakcia v stavoch `FP_TS_STARTED`_ alebo `FP_TS_VOIDED`_ a ešte nebola
    ukončená príkazom :ref:`endFiscalReceipt <endFiscalReceipt>`, potom sa takáto transakcia
    v prípade jej zlyhania dostane do stavu `FP_TS_FAILED`_ a pre túto registračnú transakciu
    je to jej konečný stav.
    
    Ku zlyhaniu transakcie dôjde vtedy, ak počas tejto transakcie nastane prerušenie spojenia
    medzi aplikáciou a fiškálnou tlačiarňou, alebo nastane niektorá
    z chýb 2. a 3. kategórie
    (pozri kapitoly Zotavenie, Kategorizácia chýb a Riešenie chybových stavov).

_`FP_TS_DONE`

    Ak je transakcia začatá a úspešne ukončená, potom sa zo stavu `FP_TS_STARTED`_
    dostane do stavu `FP_TS_DONE`_ a pre túto registračnú transakciu je to jej konečný stav.

_`FP_TS_ABORTED`

    Tento stav reprezentuje prerušenie účtenky pre chybu súčtu. Registračná transakcia
    sa do tohto stavu dostane vtedy, ak celková hodnota vypočítaná aplikáciou je iná
    ako celková hodnota vypočítaná fiškálnou tlačiarňou.

_`FP_TS_FAILED`

    Tento stav reprezentuje chybu vykonávania transakcie. Napríklad pre chybu spojenia
    s fiškálnou tlačiarňou, alebo z iných dôvodov ako je rozdielny súčet.

_`FP_TS_UNKNOWN`

    Tento stav reprezentuje situáciu, keď bolo požadované vyhľadanie registračnej transakcie,
    ktorá vo fiškálnej tlačiarni nie je evidovaná (neexistuje).

Transakčný princíp je využiteľný hlavne v rôznych kritických stavoch ako výpadok napájania,
alebo strata spojenia medzi aplikáciou a fiškálnou tlačiarňou, kedy aplikácia potrebuje vedieť,
ako začatá registračná transakcia skončila, aby následne mohla urobiť potrebné úkony na svojej strane.

Viditeľným znakom bezchybného ukončenia registračnej transakcie predaja/vrátenia (nie tréningovej)
je prítomnosť úplného QR kódu na vytlačenom fiškálnom doklade predaja/vrátenia.

..
    TODO: upraviť podľa nového správania sa pre zaregistrované transakcie

Vzhľadom na povahu zákona sa ale registračná transakcia môže odstať do stavu, keď údaje o doklade
boli zaslané na server finančnej správy, ale ešte nedošlo k úspešnému vytlačeniu účtenky.
V takomto prípade je potrebné prerušenú účtenku dokončiť (uzavrieť).
Následne je odporúčané vytvoriť opravný doklad (pomocou :ref:`beginFiscalReceipt <beginFiscalReceipt>`
s parametrom *fiscalReceiptType* = :ref:`FP_RT_CORRECTION <FP_RT_CORRECTION>`).
Následne po tom zase vytlačiť doklad od znova a tento odovzdať zákazníkovi.

..
    TODO: upraviť podľa nového správania sa pre zaregistrované transakcie

    V prípade nevytlačenia QR kódu, alebo jeho neúplného vytlačenia je tento doklad nepoužiteľný na
    daňové účely. Dáta tohto dokladu sa nepremietnu do akumulátorov dennej uzávierky a obsah tohto
    dokladu sa nezapíše ani do žurnálov fiškálnej tlačiarne. Takýto doklad je nepoužiteľný na
    daňové účely, pretože pri spätnej kontrole tohto dokladu by bola zistená jeho absencia
    v archivovaných žurnáloch fiškálnej tlačiarne.

Okrem registračných transakcií podlieha transakčnému riadeniu aj proces vykonania dennej
Z uzávierky, ktorý obsahuje niekoľko podprocesov (tlač uzávierky, vymazanie denných sumárov a počítadiel).
Tento proces sa od registračnej transakcie líši tým, že je vykonaný v rámci jediného príkazu
:ref:`printZReport <printZReport>`.

V prípade, že sa spustí vykonávanie dennej Z uzávierky a fiškálna tlačiareň nevráti po vstupných
kontrolách príkazu žiadnu chybu (tzn. dôjde k zmene stavu z :ref:`MONITOR <MONITOR>` na
:ref:`REPORT <REPORT>`), potom daná spustená uzávierka sa už musí dokončiť (musia dobehnúť
všetky podprocesy).
V prípade akéhokoľvek problému, ktorý počas procesu vykonania Z uzávierky vznikne,
nie je možné tento proces zrušiť a začať inú činnosť bez toho, aby došlo k dokončeniu tejto
Z uzávierky. Pre viac informácii pozri:

* kapitolu :doc:`/ProblemSolving/FiscalPrinterRecovery` a

* :ref:`príklad riešenia odstrániteľnej chyby pri tlači Z uzávierky <RecoverableProblems_ZReport_EXAMPLE>`.

.. toctree::
    :maxdepth: 2
