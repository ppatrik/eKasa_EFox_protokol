Všeobecne o výpočte hodnôt ``[_new_]``
--------------------------------------

Snahou fiškálnej jednotky je preniesť, čo možno najviac zodpovednosti
a tým pádom aj výpočtov na stranu aplikácie. Tento postup je zvolený
preto, aby sa minimalizoval vplyv výpočtov a následných zaokrúhlení
a z toho vyplývajúce nezhody medzi celkovou hodnotou transakcie
vypočítanou v aplikácii a celkovou hodnotou vypočítanou vo fiškálnej
tlačiarni. Keďže pre závislosti medzi vstupnými parametrami príkazov,
ktoré slúžia na registráciu predaných/vrátených položiek (vrátane
príkazov pre úpravu ceny, napr. zliav), nie sú určené jednoznačné
pravidlá, fiškálna tlačiareň vykonáva len operácie sčítania a odčítania
výsledných finančných hodnôt, ktoré prijíma z aplikácie.

Z toho vyplýva, že ak aplikácia pošle pri predaji položiek v príkaze
predaja, napr. :ref:`printRecItem <printRecItem>`, okrem výslednej ceny
položky aj jej jednotkovú cenu, potom sa táto jednotková cena len vypíše
a neskúma sa, či platí rovnosť :math:`jednotková\_cena * množstvo = výsledná\_cena`
(teda :math:`unitPrice * quantity = price`).
Zodpovednosť je z tohto pohľadu na strane aplikácie, ktorá musí zabezpečiť,
aby táto rovnica platila.

Podobné pravidlá platia aj pre úpravu cien (aplikované príkazy zľavy).
Hodnoty sa musia v rámci príkazov komunikačného protokolu posielať ako hodnotové.
Posiela sa len suma operácie a nie jej percentuálna hodnota. Hoci v aplikácii mohli
byť tieto zľavy prezentované ako percentuálne a percentuálne vyjadrenie môže byť aj
v textovom popise operácie.

Úlohou fiškálnej tlačiarne je teda len sčítať/odčítať výsledné hodnoty všetkých položiek
v nákupe a zo spočítaných súčtov vypočítať hodnoty DPH a od nich odvodené údaje, za ktorých
výpočet už je fiškálna tlačiareň zodpovedná. Fiškálna tlačiareň používa operácie násobenia,
delenia a prípadné následné zaokrúhlenia len v súvislosti s výpočtami, ktoré súvisia
s daňovými sadzbami.

Operácia zaokrúhlenia sa ešte môže pri výpočtoch vyskytnúť aj v situácii, ak by došlo
k zrušeniu hotovostných platidiel najnižšej hodnoty. Ak by nastala takáto situácia,
potom by sa hotovostné platby zaokrúhlili na hodnotu najmenšieho hotovostného platidla,
ktoré je v aktuálnom čase v obehu.

.. toctree::
    :maxdepth: 2
