Úvod k servisným oznamom
^^^^^^^^^^^^^^^^^^^^^^^^

Fiškálna tlačiareň informuje obsluhu pokladničného systému o požiadavke na servisný zásah
v prípade, ak:

1. bol zaznamenaný stav poklesu kapacity záložnej batérie pod hraničnú hodnotu,
2. nastal čas, keď je majiteľ fiškálnej tlačiarne povinný požiadať servisnú organizáciu,
   aby vykonala plánovanú údržbu zariadenia.

(Podrobnosti pre jednotlivé servisné udalosti sú napísané na konci sekcie.)

Ak dôjde k aktivovaniu aspoň jednej z požiadaviek na servisný zásah, obsluha (aplikácia) musí
potvrdiť, že bola o tejto skutočnosti informovaná. Aplikácia toto potvrdenie realizuje zaslaním
príkazu :ref:`affirmInspectionRequest <affirmInspectionRequest>`, ktorým uvedie fiškálnu tlačiareň
do štandardného stavu bez obmedzenia vydávať doklady. V prípade nepotvrdenia spracovania
servisného oznámenia môže byť činnosť fiškálnej tlačiarne obmedzená.

Ak nastanú viaceré servisné udalosti súbežne, aplikácia musí potvrdiť každú z nich samostatne.

Aplikácia by oznam mala zobraziť aj majiteľovi pokladnice, alebo obsluhe. Nevylučuje sa ale ani možnosť,
že aplikácia priamo kontaktuje servisnú organizáciu a naplánuje servisnú prehliadku.

Z pohľadu požiadavky na servisný zásah, existujú 3 ohraničené časové obdobia pre každý typ požiadavky
na servisný zásah:

1. požiadavka na servisný zásah nie je aktivovaná,
2. požiadavka na servisný zásah sa aktivovala,
3. uplynul čas určený na vyriešenie servisnej požiadavky.

V prvom prípade nie je potrebné nič robiť. Všetko je v poriadku.

V druhom prípade by o tejto skutočnosti mal byť informovaný majiteľ fiškálnej tlačiarne,
alebo iná osoba zodpovedná za prevádzku, kde sa fiškálna tlačiareň používa. zároveň by
majiteľ, resp. prevádzkar, mal potvrdiť že bol o požiadavke na servisnú kontrou informovaný.
Pokiaľ sa nezrealizuje servisný zásah, je potrebné/vhodné, aby obsluha požiadavku na servisný
zásah pravidelne potvrdzovala (vždy po zapnutí fiškálnej tlačiarne pred tlačou prvého dokladu).

V treťom prípade, teda ak už uplynul čas na vykonanie servisného zásahu, môže nastať úplné
zablokovanie tlače dokladov. To môže nastať len ak ide o kritický problém, napríklad
ak je riziko straty dát pre vybitú záložnú batériu.

**Pokles kapacity batérie**:

    Aktivovanie požiadavky na tento typ servisného zásahu nastáva 30 dní pred úplným zablokovaním fiškálnej
    tlačiarne z dôvodu potreby výmeny záložnej batérie.

    Na vyriešenie problému je potrebné vykonať servisný zásah, aby bolo možné preveriť stavu záložnej batérie
    a jej prípadnú výmenu.

    Majiteľ fiškálnej tlačiarne má čas 30 dní (od výskytu hlásenia problému), na to, aby si zabezpečil
    vykonanie servisného zásahu.

**Nastal čas pre servisnú kontrolu**:

    Aktivovanie požiadavky na tento typ servisného zásahu nastáva v deň dátumu, na ktorý servisná
    organizácia naplánovala údržbu fiškálnej tlačiarne. Oznam o tejto požiadavke trvá až do skutočného
    vykonania servisnej prehliadky.

.. toctree::
    :maxdepth: 3
