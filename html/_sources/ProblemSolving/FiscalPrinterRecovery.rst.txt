Zotavenie fiškálnej tlačiarne
-----------------------------

Protokol je vybavený takými prostriedkami (postupnosti príkazov, druhy správ),
ktoré môže aplikácia použiť, aby mohla bezpečne postupovať aj po neočakávaných
prerušeniach spojenia, alebo pri poruchových stavoch systému
(napríklad poruchy v napájaní).

Aplikácia po vytvorení spojenia s fiškálnou tlačiarňou (príkazom :ref:`connect <connect>`)
zistí :ref:`stav fiškálnej tlačiarne <Stavy fiškálnej tlačiarne>`.
Ak je fiškálna tlačiareň v stave :ref:`MONITOR <MONITOR>`, znamená to, že pred zrušením,
alebo stratou spojenia s fiškálnou tlačiarňou neprebiehala žiadna aplikáciou rozbehnutá aktivita.

V prípade, že po vytvorení spojenia je stav fiškálnej tlačiarne iný ako :ref:`MONITOR <MONITOR>`,
potom to odráža skutočnosť, že posledná aplikáciou rozbehnutá aktivita nebola pre poruchu riadne
dokončená. V takomto prípade existujú dve základne možnosti zotavenia, podľa toho ktorá z rozbehnutých
aktivít bola na fiškálnej tlačiarni prerušená.

**Spôsob zotavenia č. 1**:

    Toto riešenie sa používa pre všetky rozbehnuté aktivity s výnimkou situácie, že pred prerušením
    spojenia prebiehal proces dennej Z uzávierky.

    Znamená to, že v čase, keď vo fiškálnej tlačiarni vznikla výnimočná situácia (prerušené spojenie,
    výpadok napájania, nesprávna postupnosť príkazov…) mohla práve prebiehať:

    * tlač dokladu (registračná transakcia),

    * tlač nefiškálneho dokladu,

    * tlač prehľadovej uzávierky.

    V takýchto prípadoch je aplikácia povinná zavolať príkaz :ref:`resetPrinter <resetPrinter>`.
    Tento príkaz spôsobí predčasné ukončenie prerušenej aktivity a návrat všetkých počítadiel
    fiškálnej jednotky (ak boli nejakým spôsobom ovplyvnené) na svoje pôvodné hodnoty (teda
    na hodnoty, ktoré mali v čase pred začiatkom tejto aktivity). Výsledok je teda, ako keby
    daná aktivita ani nikdy nezačala

    Na účtenkách sa vytlačí oznam o predčasne ukončenej činnosti a fiškálna tlačiareň sa dostane
    do stavu :ref:`MONITOR <MONITOR>`.

    Ak prerušenou aktivitou bola realizácia registračnej transakcie, potom ak bola transakcia
    v čase svojho prerušenia v stavoch :ref:`FP_TS_STARTED <FP_TS_STARTED>`, alebo :ref:`FP_TS_VOIDED <FP_TS_VOIDED>`,
    stav tejto registračnej transakcie sa mení na :ref:`FP_TS_FAILED <FP_TS_FAILED>`.

    V prípade neistoty, či registračná transakcia (ktorá prebiehala pred poruchou resp.
    prerušením) bola riadne ukončená, je možné kedykoľvek po vytvorení spojenia vyčítať
    počet vytlačených účteniek danej registračnej transakcie, alebo overiť stav vykonávania
    registračnej transakcie určenej jej identifikátorom *transactionID* pomocou príkazu
    :ref:`getTransactionStatus <getTransactionStatus>`.

    Nasledujúci obrázok ukazuje princíp zotavenia pre registračné transakcie, pričom rovnaký
    princíp sa používa aj pre ostatné prerušené činnosti spomínané v tomto bloku (teda pre
    tlač nefiškálneho dokladu, prípadne tlač prehľadovej uzávierky).

.. figure:: ../Images/TransactionRecovery.png
    :figclass: align-center

    Zotavenie fiškálnej tlačiarne po prerušení registrácie predaja z pohľadu :term:`POS` aplikácie

.. raw:: latex

    \newpage

**Spôsob zotavenia č. 2**:

    Prerušenie vykonávania dennej Z uzávierky sa z principiálnych dôvodov musí riešiť iným spôsobom,
    ako to bolo spomínané vyššie pri ostatných prerušených aktivitách.

    Ak bolo výpadkom prerušené vykonávanie dennej Z uzávierky, potom po otvorení ovládania je
    fiškálna tlačiareň v stave :ref:`REPORT <REPORT>`. Znamená to, že vykonávanie dennej uzávierky
    už začalo a je nutné ho dokončiť.

    Proces vykonávania uzávierky sa môže nachádzať v jednom z viacerých vnútorných podprocesov
    (s ohľadom na stav tlače dokladu a mazania denných počítadiel) a uzávierka sa z technických
    dôvodov musí dokončiť.

    Pre zotavenie musí aplikácia najprv vyslať príkaz :ref:`resetPrinter <resetPrinter>`, ktorým
    sa okrem iného vytlačí aj oznam o nedokončení tlače výkazu dennej uzávierky. Potom aplikácia
    musí znovu poslať príkaz pre vykonanie dennej uzávierky :ref:`printZReport <printZReport>`,
    ktorým sa uzávierka vytlačí od začiatku, dokončia sa všetky nedokončené podprocesy a po jej
    úplnom skončení sa fiškálna tlačiareň dostane do stavu :ref:`MONITOR <MONITOR>`.

.. figure:: ../Images/ReportRecovery.png
    :figclass: align-center

    Zotavenie fiškálnej tlačiarne po prerušení Z uzávierky z pohľadu :term:`POS` aplikácie

.. raw:: latex

    \newpage

.. toctree::
    :maxdepth: 2
