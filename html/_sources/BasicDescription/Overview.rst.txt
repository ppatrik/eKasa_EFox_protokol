Prehľad
=======

:term:`Fiškálna tlačiareň` predstavuje zariadenie, ktoré ovláda :term:`Aplikácia`.
Aplikácia a fiškálna tlačiareň spolu tvoria jeden logický celok registrujúci
maloobchodný predaj. Fiškálna tlačiareň svojou výbavou umožňuje aplikácii
naplniť zákonné požiadavky kladené na on-line registračné pokladnice.
Ich spolupráca sa podrobuje pravidlám vyjadreným v komunikačnom protokole.
Protokol definuje vnútorné usporiadanie vymieňaných správ,
predpisuje správne postupnosti vysielania týchto
správ a stanovuje účinky posielaných správ.

.. figure:: ../Images/DeploymentSimpleView.png
    :figclass: align-center

    Obrázok č. 1: Spolupráca aplikácie a fiškálnej tlačiarne

Fiškálna tlačiareň poskytuje pre aplikáciu funkcie registračnej pokladnice
na registrovanie obratov vo svojej fiškálnej jednotke, súvisiace tlačenie
dokladov a zobrazovanie obratov na zákazníckom displeji.

.. figure:: ../Images/FiscalPrinterComponents.png
    :figclass: align-center

    Obrázok č. 2: Komponenty Fiškálnej tlačiarne

Ako je znázornené na predchádzajúcom obrázku, fiškálna tlačiareň
obsahuje sadu niekoľkých vnútorných zariadení resp. komponentov.

Existencia nasledujúcich vymenovaných komponentov vyplýva z požiadaviek zákona:

* :term:`Fiškálna jednotka`: jej úlohou je zabezpečovať výpočty, kumulovať hodnoty
  v akumulátoroch a správa vnútornej pamäte.

* Obvod reálneho času (:term:`RTC`), udržuje aktuálny dátum a čas vo fiškálnej
  tlačiarni, pričom v rámci definovaných pravidiel je možné tento aktuálny
  dátum a čas zmeniť.

* Tlačiareň, tlačový mechanizmus prípadne tlačový stojan (Printer, Printer Stand),
  je použitá na tlač dokladov, pričom nie je pre aplikáciu prístupná zvonku priamo
  svojim rozhraním, ale len prostredníctvom príkazov fiškálnej tlačiarne.

* Displej resp. zobrazovacie zariadenie (Display), slúži na zobrazovanie informácií
  pre zákazníka počas účtovania, prípadne aj na iné účely (mimo účtovania).

Fiškálna tlačiareň obsahuje z praktických dôvodov aj nasledujúce komponenty:

* Konektor pre peňažnú zásuvku (Drawer), slúži na pripojenie a ovládanie peňažnej zásuvky.

* Mini klávesnica (Keyboard), slúži prevažne na manipuláciu s fiškálnou tlačiarňou
  v režime bez pripojenia k aplikácii, prípadne na manuálne potvrdzovanie hlásení (oznamov)
  vyplývajúcich zo zákona priamo na fiškálnej tlačiarni.

* Tónový indikátor resp. "pípak" (Tone Indicator), slúži na generovanie zvukových znamení
  pre potreby aplikácie.

.. toctree::
    :maxdepth: 2
